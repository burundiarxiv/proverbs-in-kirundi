Ababwiriza benshi barashisha mu jisho
Abahigi benshi bayobeza imbwa
Abakunzi ntibarangirira mu mubindi
Agakengere kava mu gakenguzo
Agashaje bakanya hejuru
Agashitsi kakera kavumbika umuriro
Agasozi k'intahanurwa gasha abagabo babona
Agasumba akandi karakamira
Agati gateretswe n'Imana ntigahenurwa n'umuyaga
Agatosho kari amarere gatemba kaja haruguru
Agatu gatekewe gatera amakenga
Agatu k'amagara ntigatwarwa n'uwufyina
Ahari abagabo ntihagwa ibara
Ahari umugabo hashira umugayo
Ahavuye umugabo hasubira umugayo
Aho ivunikiye yorima
Aho kwicara ku mutogoto w'inkono wokwicara kw'ijambo rya nyene yo
Aho wabukaranga nari musi y'urugi
Aho umukecuru atoye uruhindu ahita mu ruganda
Aho umworo yanikiye ntibwuma
Ahari ubumwe urusato rw'imbaragasa rwifuka batanu
Akababaje umutima kazindura amaguru
Akabigira kabizi karya imboga karitse
Akadatetswe karotswa
Akagomba kateranije umukwe na inabukwe
Akagutanze imbere kaba kagusize
Akaje ntikazira umwe
Akamuntu kamara iyagwe
Akanse uraheba
Akantu kagirwa n'akandi
Akantu ntigakorwa na kamwe
Akanyoni kaja kurya akandi kagira ngo unuka urunkeke
Akagomba mukuryana akandi kagira ngo igirayo uranuka
Akanyoni katagurutse ntikamenya iyo bweze
Akari mu mpene niko kari mu ntama
Akari mu nda y'umugabo gaserurwa n'akari mu nda y'umubindi
Akataretse kaba gasema
Akazi k'ibwami kica uwicaye
Akaziri karizana
Akeza keza umutima
Ak'imuhana kaza imvura ihise
Amabara nkuru yashikanye inyenzi i buha
Amagambo menshi mabi arutwa na rimwe ryiza
Amarira siyo maronko
Amaronko menshi aziba amatwi
Amarushwa ari ku wundi ntakubuza itiro
Amase yakera ntahoma urutaro
Amashenyo abiri ntahurira ku kimenge
Amasinde ntagwa imbuto aba araye
Amaso y'ibikere ntabuza abavomyi
Amaso y'uwundi ntakurabira umugani
Amazi arashuha ntiyibagira i bumbeho
Amazi masabano ntamara imvyiro
Amenyo aragutwenga ari ayawe
Amenyo arondererezwa ku majigo
Amenyo mabi atera inayo agatwengo
Amenyo aragutwenga ari ayawe
Amunguranka niyo mazikesha
Barima ubona bakarya ubona
Bata inkoko ntibata ico ibitse
Batanga inka ntibatanga Imana
Batatu ba Rutanganwa badatana mu ndagano
Buhoro buhoro bukomeza igihonyi
Buhoro buhoro bushikana umusiba ku mugezi
Bukirikiri bwantunze umworo uwo imisi yubutseko ntawumuha nirwere
Burira ntibutera ku mpeshi
Buseye Imana bukarika abagabo
Caga ari kinini
Caga cagutse
Ca umugani gaca mugani:ruriye abandi ntirukwibagiye
Gira Ntare na Ruhiga ntikiramutswa abami babiri kiba gipfuye
Gira so ntaruta gira ico urya
Gira so yiturwa iyindi
Guca mu rwanko ni ukunyaruka
Guseka umusore sikwo kumuhanura
Gushaza ni ugushinyiriza
Gusoba ingenda sikwo gushika amahoro
Guca mu ziko ni ukunyaruka
Haguhura n'uwaguhaye wohura n'uwakwimye
Hagupfa wozanzamwa uwakubonye akaguha iminwe
Hagutera icumu nyene Imana worimutiza
Hakwishima woshimwa n'abandi
Hakwishima woshimwa n'Imana
Hakuba twopfa woba nopfa
Hakuvyara worima
Hagukomera wovyara
Havuga uwo bubezwe
Havumbura uwuribwa
Hitamwo bihema indyarya
Ibibishe biruta ibibuze
Ibikundanye birajana
Ibisangiye imizi bisangira n'ukwuma
Ibitagira inama ntibigira Imana
Ibigiye inama bigira Imana
Ibuguma ntirongora iba igemuye inyama
Ibuye riserutse ntirihongora isuka
Ico Imana ikuyeko amaboko ntigisongorerwa
Ico imbwa yanse ushira aho iraba
Ico uhawe n'ugutora ucakwa n'ugutakaza
Ico umuntu atarabona acerekwa no kumara kabiri 
Ico utariye uba wibikiye
 Icurire Risumba indagu
Ico utarabona ugisanga imbere
Ico utari buhe umwana ntukimwereka
Ico uri burye ntimwiruka
Ico utazi kikunywera inka
Ico utazi ucerekwa n'ukuraba
Igabo rigira uwuryubakiye
Igenzabuhoro ricisha inka ku kiraro
Igeze kure igerwa ihembe n'impene
Igihere giheza umugabo mu nzu
Igikere gikerebukira mu rushanga
Igisagara c'imisore ntigikora umwotsi
Igisuma kiriba kikazohava ciba ivya Rugata
Igitenene giterwa na Ihorere mama
Igiti cagukoze mu jisho cama gihiritse
Igito gitabwa iwaabo
Igicure c'umugabo gihakuza bunini
Igituntu c'incuti ukirira ku cubaha
Ija kurisha ihera ku nama
Ijambo rigukunze rikuguma mu nda
Ijambo rirenze umunwa riba rirenze impinga
Ijambo ryendwa n'irindi
Ijambo ry'umukuru urishima umukurura
Ijana ntiryanka mu rindi
Ijana riragurwa rirutwa n'imwe itashe
Ijisho ry'umugabo rigabura inyama rihitamwo
Ijisho ry'uwundi ntirikurabira umwami
Ikaze risumba umutumiro
Ikigande kiganduzwa ubuhiri
Ikinyoma gikubitirwa ahashase
Ikinyoma gikubitirwa ahakubuye
Ikiremwa ntikiruta uwakiremye
Ikirobe kinini ntigikura ikiyobe ku mutima
Ikitazi gitwengera umurozi
Ikitse ntawutayikora mu nda
Ikuburiye ntikurya
Imana igira ico imaniyeko
Imana iraguha ntimugura,iyo muguze iraguhenda
Imana irahisha umuntu mu mbibe agakira
Imana iruta imanga
Imana isumba ingabo
Imbwa ibura se ntibura shebuja
Imbwa ntigutwengera iba ishaka kukurya
Imbwa yarahevye umwino irakura
Imbwa yarihuse ivyara ibihumye
Imbwa y'umwansi ntikurira amavyi y'umwana
Imbitsi ya cane ibikira mukeba
Imboga mbi ntiziva mu nkono
Imburabana yugumbira irekwe
Imfyisi igutwara intama ikagutanga kuraka
Imfyisi y'iwanyu ikurya ikurundarunda
Imikanure y'urukwavu ntiyabujije igisaka gusha
Iminwe yaguhaye niyo ikwongera
Imiraguzi y'ibishushe ntiyamenye ivyari biryoshe
Imisi irasa ntingana
Imitambire y'impongo niyo migirire
Impfizi y'indwanyi iterekerwa mwene se
Impfizi y'intama itendera nka se
Impfuvyi yambere yabujije iyo hanyuma kurerwa
Impengeri ziruma ntizibora
Impongo iri ubwoba yikura mu gisaka
Imvugo ntigora nk'ingiro
Imvuzi ya menshi ivuga urwishe nyina
Inamarara ntaja mu nyama
Inanzobirya mvyikoreye yapfuye atikora inyuma
Inararimye irutwa n'inarariye
Inaravuze ntiteba
Indahiro ntizikurikirana
Inda ndende ihumira indya
Inda y'uwundi irakoma induru ntiwumva
Induru yaguhiriye iruta imirembe yagupfubiye
Ingayi ya cane uyitega uburundi
Ingendo y'uwundi iravuna
Ingenge zibiri ntizishingirana
Ingenzi y'imihana niyo nzanyi y'amazimwe
Ingeso iraraba ntihwera
Ingumba itazi ikibi irigata ishenyo
Ingunge ihwana n'ingunguza
Inkende itsirikirwa kuco iriye
Inkende yicirwa musi y'igiti yarigeze kucurira
Inkire ntikira kabiri
Inkoko irapfa amagi akabora
Inkoko iti hajenjagira uwihaye
Inkoni ikubiswe mukeba uyirenza urugo
Inkoni ishikira igufa ntishikira ingeso
Inkozi y'ikibi ihora igishima isanze cicaye mu nzira
Inkuba ikuba rimwe
Inkunzi y'amateke ntiyarima
Inkuriraruswi ikosha inasenge
Inkuru ibara uwayibonye
Inkware itora i musozi agatima kari mu mwonga
Inkware ivunitse ihura n'umwana
Inkware zisezerana mu masesa
Inshiramazinda ntirera impfuvyi
Inshirasoni s'iroga n'irya abandi babona
Intabwirwa ibwirwa n'uko amaso atukuye
Intabirima ntiyabiriye
Intabisiga ntiyabisanze
Intamenya y'umugabo irumangana ishuri
Intamenya y'umugabo itabaza usamba
Intango y'ubuhanza ni amasoso
Intarabona isera ihaha
Intibagira ntibana
Intibona niyo ntinegura
Intobotobo n'intire mu kurya barasobanura
Intore itora iriye
Intosho iri amarere itembagara ija ruguru
Inuma ntigira ngo Hugugu iba ivuga ngo Ha uguha
Inyana imenywa na nyina mu mwiza
Inyana ntiyoberwa nyina mu mwiza
Inyana iranura ntishira irenda
Inyongori muhura yisize utazi yo yayakuye
Inzererezi ntihamba se
Inzira imarwa n'ukuyaga
Impinga imarwa n'ukuyaga
Inzira ngufi yamaze abatwa
Inzoga ihera ku mwezi ntihera ku muvumvyi
Isari ntirenga intore
Isazi y'ubute ntirya ku gisebe
Isema y'inkware yota igicaniro inka zitashe
Isema y'umukecuru yisiga umusoma
Ishaka rirakura ntirisumba umugenyi
Ishano ntirihanura umukuru rihanura uwaribonye
Ishano rishana mu kanwa
Ishavu ry'umuvyeyi riririrwa ntirirara
Itama ridatamiye iwawe uravuza induru ntiryumve
Itama ritakurira utwawe ntirikuvugiriza induru ugowe
Ivu rihoze niryo ryotsa inzu
Ivy'ejo bizwi n'ejo
Ivy'i bunini bihaza amaso
Ivy'ikizungu n'inzunguruka
Ivy'isi bihaza amaso
Iiyengeyenge ihenda inzeze
Iyengeyenge rikomeza igihonyi
Iyengeyenge yubaka urugo
Iyo induru ivuze,umushumba atanga shebuja gupfa
Iyo bumenya umwe bwari ikindi
Iyo ndahaba ntabura
Iza nyabutindi zamazwe n'umugere w'isazi
Kabiri karazirwa
Kubaza gutera kumenya
Kurya incuti siwo mugisha
Kwirirwaayo sikwo gukora
Mbwire gito canje ic'uwundi cuvireho
Mpanumve yishwe n'umurahu
Mpa akabando nandare aruta mpa akate ndambarare
Mpeze akazi yaguye ibutware
Mpugurwaha yakimajije amaguru
Mukaso ntaba ari nyoko
Mu mirizo y'inkoko uherekwa n'umuyaga
Munani urashayura nturagira
Nariye inyoni nyishi nzira rwungere
Ndabirunguruke yaguye mu myugariro
Ndacari muto nibwo butindi
Ndagorora yavunye ibano
Ndagukunda ava ku nzoga,ndakwanka akava ku nzoga
Ndakwanka ntivamwo ndagukunda
Ndanse abera umusazi
Ndunguruke nikwo kwiba
Ngerageze wa Ngerageze yaburanye Ruvyironza ngo ni umwaba usiga se
Nigeze nikwo kuryama
Nkorenshimwe arutwa na Nkorempembwe
Nkorenshimwe yaguye inyuma y'urugo
Nkunda kurya yariye igifyera kimumena itama
Ntabicika bitaha
Nta cica umukondo ngo gisige amara
Nta ho ntogeje yaguye mu ngemero
Nta mukuru yikura
Nta udakura inkumi
Ntarataze aruta Mpebezirye
Nta wanka ivya gusa
Nta wanka uwamuhaye
Nta wiyia aba yiyibagiye
Nta wubaga ngw'abangurire
Nta wubandwa abangikanije
Nta wuhabwa impera atababaye
Nta wuja mu ngohe z'abavukana
Nta wurenga iry'abakuru
Nta wurima ibigori aho yagorewe
Nta wurima amasaka ahatagira amasabo
Nta wusaba abarezi bashize
Nta wutera ibuye aho yateretse igisabo
Nta wutera icumu mw'icumi
Nta wutinya igisaka atinya ico vyagihuriyemwo
Nta wutinya uwo yatutse
Nta wutiza urugi imfyisi zateye
Nta wutiza umuhiro mw'itema
Nta wutunga atagowe
Nta wutura ngo aturwe hasi
Nta wuziga azigirijwe
Ntiha uwisize
Numvirize nikwo kurya
Nyamubura ikimuhanura niwe nyamubura ikimuhamba
Nyamwanka iyo biva yatutse umwami w'inka
Nyen'Imana avumbikisha irenga
Nyen'imbugita n'uwuyifashe ikirindi
Nyenumutaga ntahenda Nyenijoro
Nzakaha arakabazwa
Nzinzira arutwa na Kamenyandaro
Nzikugorora avuna ibano
Nzikwiba arutwa na Nzikurarira
Rumenyi rumenyera abandi ntirwimenyere
Ruriye abandi ntirukwibagiye
Sakirimikibi yatanze umurozi gupfa
Sanzabihore yasangiye n'abagenzi
Sindabishaka w'umugore ashakira indaro iwabo
Sindya aka aba yariye akandi
Sindya aka ahinyuzwa n'umusase
Tubiri tuvurana ubupfu
Ubana na suneba ugasuneba nka we
Ubwato bwitangiye bukira ihumba
Ubwato bwitangiye bukira umuyaga
Ubwenge bwinshi bwenga mango
Ubwenge bw'umwe ni isaho itobotse
Ubwenge bukama ishashi
Ubwenge buje mu nyuma buba buje kugucurira
Ubwenge mu ndya burazituvya
Ubwenge sibwo bugingo,umupfumu ntiyopfuye
Ubwenge burarahurwa
Ubwenge buva imuhana
Ubwira ikitumva ukaba uriko urata ururimi
Ubwira urya ng'uransaba
Ubugaba bw'umugabo nibwo buryo bwiwe
Ubugabo si urucumu
Ubugenegene burya uwabugenewe
Ubuja kuzimu si ubufatanamende
Ubuja gusha buratagata
Ubujuju bujana i mwonga
Ubukuru sibwo bwenge
Ubumwe butariho buteranywa n'inyama
Ubunwa butamira butaguha buravuza induru ntiwumva
Ubura urubanza ntubura vuruvuru
Ubusigo buhuma ntibuba bunini
Ubusimbi busangiye amajanja ntibuhishanya amajambo
Ubusya uwundi ntibuguma
Ubutoni bwa cane busobesha mu ngoro
Uca bugufi ugaca igitoke
Ugenda cane ugaserukira kw'isimbo ry'inuma
Ugorora ikijumbu ukaba ukivuna
Uhenda imbwa umuziha ukaba wihenze umuhondo
Uhisha ubwari nyoko ntiwarama
Uja gusama waraye ubusa nturonka
Uko bukeye si ko bwira
Uko zivugijwe ni ko zitambwa
Ukuba ahabona siko kubonwa
Ukugwa ni ukuruhuka,ugutsitara ni ukwigira imbere,niterere ni kwo kugenda
Ukunda amagara ntuyaheza
Ukunda ikitagukunda ikaba ari nk'imvura igwa mw'ihamba
Ukura utabaza ugasaza utamenye
Ukuri guca mu ziko ntigusha
Ukuri kuganza icaha
Ukuri ntikubuza kuvumba
Ukuri ntikuvuga uwukuze kuvuga uwukuzi
Ukuvuga menshi si kwo kuyamara
Ukwiha kuraruta waramfuvye
Ukwihuta kw'imende kwayihushishije umwobo igwa mu ruriba
Ukwo imvura ikuvye si kwo itwara
Umubumvyi arira ku rujo
Umuburancuti aherekeza muramu wa muramuwe
Umufa w'imbwebwe unyobwa ugishushe
Umugabo abwira umusasira nayo umusahura yageze mu nzu
Umugabo amira intore ntamira ijambo
Umugabo apfa rimwe ntapfa kabiri
Umugabo aranyagirwa agacana umuheto
Umugabo asimba akaziba ntasimba akaziri
Umugabo avyara nabi agasiga umugani
Umugabo ntarinda aba yateterewe
Umugani ugana akariho
Umugani uva ku muntu,ntuva ku giti
Umugani w'igikere,ngo hako ndushwa gutambikiza n'umugore ,nopfuma ntabuka
Uwuhamba n'uwuhambwa ntibaja impaka
Umuhini mushasha utera amabavu
Umukeba ntagukebera
Umukengesha w'impongo ayihigana irobe
Umukobwa w'isema asera uwishe se
Umukobwa ni akarago k'abaraye
Umukobwa ni impinga y'abagenda
Umukwe w'isoni arazihambanwa
Umuntu akuraba cane akagutera kwambara
Umuntu arasonza akibuka ubwo yahaye imbwa
Umurozi akinda ahaba,ab'i we ngo mpore
Umuryango ntubuza umuryango w'inzu kuva
Umuryi ntaruha imisaya
Umusega uryama ugaramye
Umusi umuntu avunitse ni wo amenyerako gucumbagira
Umusore ahora ahumura ahumiwe
Umusore yokurasira ntiyogusabira
Umusumyi yapfuye umusumirwa agitegereje
Umutamizi w'intore ntagira intege
Utamiye ntatamure aba yaratamitswe
Umutego mubi ufata nyene wo
Umutima muhanano ntiwuzura inda
Umutima uva ku mutsima
Umuti w'imbwa wahwa ku rugo
Umutware ntaba umwana
Umutwe umwe ntiwigira inama
Umuvyeyi atri so agaba ubona,agatekera ubona
Umwami w'umuriro umusaba akiri umwana,yamara gukura akakwigiza haruguru
Umwana i wabo yitwa umugabo
Umwana umuha ugutwi akaryana n'umutwe
Umwana umumwa imvanda nawe akazokumwa imvi
Umwana uribuheke ntumwisha urume
Umwana w'inkerebutsi umurabira ku nkoko
Umwana w'umusure avukana isunzu
Umwana w'uwundi abisha anuka
Umwana w'uwundi akumara muyaga
Umwana w'uwundi yimba aguhisha ivu
Umwansi agucira icobo ,Imana ikagucira icanzo
Urahora utyo ntaba mu rugo rw'uwundi
Uramba cane ukarinda uruvyino rw'imbwa
Urangamiza igihiye hagakoroka igiturumbwe
Uravuga ico witegereje
Uririra Imana y'uwundi ikakurwaza amahere
Urubuze inkware ruvumbukana igihuna
Urugutegeye ku nda ruba rukurose
Urucira muka so rugatwara nyoko
Urukwavu rurakura rukonka umwana
Urupfu ntirumarira Imana
Ururimi ntirwonza umukobwa
Urutogusiga rwokubanza
Urutoke rwamenyereye gukomba rwama rugoramye
Urutugu rurakura ntirusumba izosi
Uruvuze umugore ruvuga umuheto
Uruja kwama rwama kare
Urwica umuto rumuvako
Urwiganwe rwa mushushe rwamaze abana b'imbeba
Urwimo ruzira ndanse
Urya cane ukicura
Urya cane ukiroga inzara
Urya nk'inka ugapfa nk'imbwa
Usabira Imana umugisha ku ziko ikagusiga umunyota
Usangira n'umusore akagucura,mwiruka akagusiga
Usangira ibanga n'inyoni ikarigurukana
Usangira ibanga n'imbwa ikarikwiza ibisaka
Usanze abavandimwe bavunitse uturenge ukuramwo akawe
Uta inkoko ntuta ico ibitse
Utangura kurota nabi bukarinda buca
Utengata amatu abiri ugata rimwe
Utuka ikitagusubiza ukaba wituka
Utwarira heluru ugatwarwa hirya
Uvyara nabi ugatukwa n'abakwe
Uwambuwe n'uwazi ntata igata
Uwarasiwe n'ishenyo ntiyorasirwa n'irago
Uwica inkende ntaraba ihaka
Uwihanganye ahamvya vyinshi
Uwishima ubutore mwotabarana
Uwitangiye ku kinyoma akubita umugabo
Uwo itanguye nabi imuheruka neza
Uwitinze amira ibinoze
Uwitonze ashika iyo agomba
Uwitumiye yitwaza intebe
Uwo ivyago vyagiye n'ivyatsi ntibimubisa inzira
Uwo iza guha ntimugereraniriza
Uwo bwahamye ahamiriza ari umwe
Uwo biburiye agira ngo umugoroba uragendeka
Uwo mutagendanye ntakurabira izuba
Uwo mutanigana ugira ngo mutsinde vuba maze twire
Uwo rwasereye ntarirenza
Ubundabunda abonwa n'uhagaze
Ubuze ico avuga avuga ko umwami avyibushe
Ufise umutwe muto awurinda uruguma
Ugaya induru y'urunyegeri abanza kuraba ikiyivugije
Ugaye inyama y'umutwe akanda uwiwe
Ugiye iburyasazi azimira nzima (miyonzwa)
Ugomba kugabana arazinduka
Ugomba urwamo yenga urwagwa
Uguha aragusahurira
Ugumiwe n'amenyo ahaganywa n'amazi
Uguriwe neza ntiyongeza
Uhabwa n'uwo yahaye aba agira Imana
Uhagarikiwe n'ingwe aravoma
Uhimvye ntasobwa n'umugani
Uhisha mu nda imbwa ntimwiba
Uja gukira indwara arayirata
Ujha gupfa abanza kuniha
Uja kurata intore abanza iz'i wabo
Ukora ico azi ajana umwana mu kigega
Ukorora acira aba agabanya indwara
Ukoze mu cibo ntabura imihigo
Ukubarira akubesha agira ngo wopfa twojana
Ukubarira akubesha agira ngo Naguhereye imbwa umuziha irawanka
Ukubitira imbwa gusutama arazimara
Ukura umusore ku rugo amutuma,amutuma ifuni y'umuherwa
Ukurya we ntabura ingene akurya
Unywa amata y'amasabano agira ngo ifyufyu itera amahere
Uri musi y'ijuru ntatinya imiravyo
Uri n'umukeba ntiyipfira
Uronse ico arya ntabura ico avuga
Uronse imbwa ayiharaye ayiharira iziko
Usanze inyange inyagiwe ayita igikukwe
Usanze nyina ashaje agira ngo se yataye inka
Ushaka umubira abira akuya
Ushaka umuce acika ijoro
Ushaka akarenzo arenzwa ivu
Usiga inyama ku ziko akazisangaho aba atagira abiwe
Utabusya abwita ubumera
Utagira ikimuruta,ntagira ico aruta
Utarashika mu kiganiro arira mu kibari
Utayakobejemwo amutwara umutwe
Utazi agakura agaba umutavu
Utazi agati akabishako
Utazi akaraye araza ifu
Utazi ayavugwa ashikira gutwenga
Utazi ibizoba yitegurira umushitsi
Utazi kwuzura,agira ngw'ese ayo nikoreye
Utazi umwansi asiga umubiri
Utazize inarenze azira inaravyaye
Utera ubureza arabwibanza
Uteze amata i bwami ntatinya ijoro
Utihagarayeko,ahagararwa ku gakanu
Uza kwumva arumviriza
Vyamugoye vy'umugabo yatsitaye amano hakoroka amatwi
Wanka kugarura impene ikiri hafi yamara kurenga imirambi ukabira nka yo
Wanka bangwe ntiwanka zana ndabe
Wanka kurimira umwana w'uwundi uwawe akanamba
Wanka kwiruka ukagwira ubusa
Wanka kwumva ukumvira ijeri
Wiba uhetse ukaba wigisha uri mu mugongo
Wigisha umwana w'uwundi kurasa akawuguta mu mbavu
Wihora incuti ukamara umuryango
Wima uwo wahaye ukaba wataye ivya mbere
Wizigira izosi rikakuvyarira umwingo
Zisohokera rimwe zigasabana amahonda
Ziteka zose zigasumbanya imivyiro